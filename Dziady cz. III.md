Utwór napisany przez Adama Mickiewicza w 1832 r. na emigracji (więc otwarcie mówi o represjach). Jego powstanie było spowodowane upadkiem powstania listopadowego i pogorszeniem sytuacji w Polsce, konkretnie aresztowanie wielu polskich studentów przez gubernatora Nowosilcowa.

Dziady to dramat, który łączy również cechy innych gatunków (synkretyzm). Zawiera długie monologi liryczne i części narracyjne. Cała akcja zawiera się w jednym akcie, ale składa się z wielu wydarzeń mających miejsce w różnych miejscach, czasami w snach lub nieokreślonej przestrzeni. Zdarzenia są ze sobą luźno związane.

## Streszczenie
We wstępie więzień śpi, duchy walczą o jego myśli. Anioł mówi mu, że wkrótce zostanie uwolniony. Kiedy więzień się budzi, zmienia imię z Gustaw (nawiązanie do Dziadów, cz. IV) na Konrad. Zapisuje na ścianie datę śmierci Gustawa i narodzin Konrada (1 listopada, noc dziadów - nawiązanie do Dziadów, cz. II).
### Scena I
W celi Gustawa spotykają się więźniowie, rozmawiają o swoich oskarżeniach i karach. Tomasz mówi, że na Litwę przybył Nowosilcow, który postępuje okrutnie wobec polaków ponieważ zabiega o uznanie cara. Opowiadają o Polakach wywożonych kibitkami na Syberię.
> On zdjął z głowy kapelusz, wstał i głos natężył,
> I trzykroć krzyknął: "Jeszcze Polska nie zginęła".

**Mała improwizacja**
Gustaw śpiewa pieśń o zemście narodu polskiego. W pieśni powtarzają się słowa:
> Tak! Zemsta, zemsta, zemsta na wroga,
> Z Bogiem i choćby mimo Boga!

Więźniowie przerywają pieśń mówiąc, że jest pogańska/szatańska. Następnie Konrad opisuje swoje widzenie. Opisuje siebie jako orła na niebie patrzącego na ludzi poniżej. W jego wizji pojawia się ogromny kruk, który zasłania niebo i "plącze jego myśli". Symbolizuje on cara.
### Scena II - Improwizacja
Większość sceny stanowi monolog Konrada - Wielka Improwizacja.
Konrad zwraca się do Boga, przypisuje sobie cechy równe cechom Boga. Żąda od niego władzy nad myśleniem i uczuciem ludzi, aby stworzyć naród od nowa i uszczęśliwić ludzi.
Po przedstawieniu swoich żądań wobec Boga i chwili milczenia, Konrad mówi:
> Milczysz, milczysz! Wiem teraz, jam Cię teraz zbadał,
> Zrozumiałem, coś Ty jest i jakeś Ty władał. -
> Kłamca, kto Ciebie nazywał miłością,
> Ty jesteś tylko mądrością.

Tymi słowami kwestionuje Nowy Testament.
Sfrustrowany brakiem odpowiedzi Boga, Konrad mówi:
> Krzyknę, żeś Ty nie ojcem świata, ale...

Pada nieprzytomny na ziemię, a jego słowa kończy głos diabła, mówiąc: "Carem!"

Monolog Konrada wynika z jego frustracji i bezsilności wobec cara.
### Scena III
Ksiądz Piotr wchodzi do celi Konrada i wygania z ciała Konrada ducha, który go opętał.
### Scena IV - Dom wiejski pode Lwowem
Ewa składa kwiaty pod obrazem Matki Boskiej i modli się do niej, następnie zasypia. Śpiąc ma widzenie, rozmawia z różą, którą złożyła pod obrazkiem Matki Boskiej. Ta skarży jej się, że została wyrwana. Ewa tłumaczy róży, że zrobiła to aby złożyć ją Matce Boskiej, nie dla siebie.
### Scena V - Cela księdza Piotra
Ksiądz Piotr modli się, opisuje swoje widzenie. Również zwraca się do Boga.

Ksiądz widzi szereg splątanych dróg wiodących na północ. Nimi tłum wozów wiezie Polaków na Sybir. Ksiądz Piotr nazywa polaków "Naszymi dziećmi", a cara - Herodem, biblijnym mordercą dzieci.
Opisuje jednego człowieka, który "uszedł", jego imię - czterdzieści i cztery. Można to interpretować jako nawiązanie do biblijnej symboliki liczb. Ten obraz jest wyrazem mesjanizmu jednostki.