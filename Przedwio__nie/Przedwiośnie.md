Powieść autorstwa Stefana Żeromskiego, wydana w 1924 r., jest wyrazem rozczarowania pisarza Polską 6 lat po wojnie, przestrogą dla Polaków przed rewolucją komunistyczną. Żeromski pisał o kryzysach rządowych i gospodarczych.

### Rodowód Baryki
**Kalikst Baryka**, dziadek Cezarego, walczył w powstaniu Listopadowym. Odebrano mu wtedy majątek. Jego pamiętnik był skarbem rodziny Baryków.

**Seweryn Baryka**, ojciec  Cezarego, mieszkał w Baku, w Rosji. Był przywiązany do swoich polskich korzeni, był patriotą. Pełnił rolę urzędnika w spółce naftowej.

**Jadwiga Dąbrowska**, matka Cezarego, pochodziła z Polski, tęskniła za krajem i Szymonem Gajowcem, którego kochała ale nie poślubiła ponieważ pochodził z niższej warstwy społecznej.


**Cezary Baryka** (ur. 1900 r. - pierwsze pokolenie nowego wieku) był wychowany twardą ręką ojca, który zapewniał mu dobrą edukację. Kiedy ojciec wyjechał na wojnę, Cezary korzystał z nowej wolności, przestał się uczyć, dołączył do czerwonej rewolucji. Jego matka nie wierzyła w rewolucję pomimo słów syna, ukrywała majątek, potajemnie zdobywała jedzenie dla syna kosztem własnego zdrowia.
Cezary z matką postanowili pomóc arystokratycznej rodzinie Szczerbatow-Mamajew, za co Jadwiga została skazana na roboty publiczne. To doprowadziło do jej szybkiej śmierci. Rewolucjoniści bezceremonialnie potraktowali jej ciało pomimo zasług Baryki, odebrali jej obrączkę. **To był jeden z momentów, które odwiodły Cezarego od idei rewolucji.**

Rewolucja w Baku jest stanowczą krytyką Żeromskiego wobec podobnych gwałtownych działań.

Kiedy w Baku wybuchł konflikt między Tatarami a Ormianami, Cezary był zmuszony do walki po stronie Ormian. Po zwycięstwie Tatarów, Baryka, jako Polak, był zmuszony do wywożenia ciał ofiar. **Wtedy uwagę Cezarego przykuły zwłoki wyjątkowo pięknej [[Zwłoki Ormianki (fr.)|Ormianki]], co skłoniło go do refleksji na temat wojny.** 

Cezary wśród jeńców rozpoznał swojego ojca, którego wcześniej uznano za zaginionego. Okazało się, że służył w legionach Polskich. Seweryn namówił syna do powrotu do Polski, chociaż ten nie czuł do niej żadnego sentymentu. Podczas kiedy matka Cezarego tęskniła za polską naturą i wsią, jego ojciec widział kraj jako utopię pełną nadziei. Opowiadał synowi o **szklanych domach**:
Krewny Baryków, którego imienia nie pamiętał, zbudował ogromną hutę w której wytwarzał szkło, z którego budowano idealne domy w całym kraju. Ta opowieść odzwierciedlała wyidealizowaną wizję ojczyzny Seweryna.

Mit o szklanych domach to przeciwstawienie się rewolucji, autor sugeruje że zamiast krwawych starć należy stosować powolne reformy.

W trakcie podróży obsługa pociągu szantażowała pasażerów, zabrała m.in. walizkę Seweryna. Seweryn umarł zanim dotarli do Polski i został pochowany w pobliskiej miejscowości. Kiedy Cezary dojechał do Polski, był zawiedziony [[przyjazd Baryki do Polski (fr.)|krajobrazem]], który ujrzał.

### Nawłoć
Po dotarciu polski Cezary, zgodnie z radą ojca, udał się do Warszawy i odszukał Szymona Gajowca. Mieszkał u niego i pracował dla niego.

Kiedy wybuchła wojna Polsko-Bolszewicka, Cezary wstąpił do wojska, gdzie poznał Hipolita Wielosławskiego. Ten później zabrał go do Nawłoci - swojego rodzinnego majątku pod Częstochową.

W Nawłoci Baryka poznał rodzinę Hipolita, w szczególności kobiety:
- młodą Wandę Okszyńską, która nie zdała do następnej klasy
- Karolinę Szarłatowiczówną, która straciła swój majątek w rewolucji na Ukrainie
- Laurę Kościeniecką, młodą wdowę zaręczoną z Władysławem Barwickim i właścicielkę pobliskiego majątku.
Wszystkie z tych kobiet okazywały zainteresowanie Cezarym. Pewnego dnia Baryka zatańczył w pokoju z Karoliną i pocałował ją. Wanda obserwowała to z ukrycia. Uznała Karolinę za konkurencję, chociaż wtedy Cezarego interesowała tylko Laura. Kiedy Karolina została zatruta, zarzuty kierowano głównie ku Wandzie, ale nic nie udowodniono.

Baryka podczas pobytu w Nawłoci nawiązał romans z Laurą, odwiedzał ją w tajemnicy. Pewnej nocy, Barwicki czekał na Cezarego i jego kochankę, podczas konfrontacji mężczyźni wymienili ciosy szpicrutą, Cezary uderzył również Laurę. Ta wyrzuciła go z domu i zerwała z nim kontakt.

Tego wieczoru Baryka spotkał przy grobie Karoliny księdza Anastazego, który opowiedział mu o uczuciach Karoliny wobec niego. Cezary zaczął żałować swojego postępowania z Karoliną.

Później Baryka zdecydował zamieszkać i pracować w Chłodku, wsi obok Nawłoci. Złe warunki życia wśród chłopów, które tam zobaczył, oraz ich bierność, spowodowały u niego odrodzenie myśli komunistycznych. Hipolit poinformował Barykę o ślubie Laury z Barwickim, a ten wyjechał do Warszawy.

### Wiatr od wschodu
Po powrocie do Warszawy, Baryka zamieszkał w biednym mieszkaniu dawnego przyjaciela, Buławnika. Wrócił do studiów medycznych i pracował dla Gajowca. Pomagał mu pisać książkę o tematach polityczno-społecznych. Gajowiec silnie wierzy w odrodzenie Polski, za najważniejszą kwestię uznaje silną złotówkę. Wiele dyskutował z Gajowcem o reformach i przyszłości Polski, nie zgadzał się z jego podejściem.
Wiele rozmawiał również a Antonim Lulkiem, zagorzałym komunistą, który próbował przekonać Cezarego do swojej racji. Ten jednak zmienił podejście po zajściach w Baku.
Antoni Lulek - chudy, słaby, chory. Zwolennik komunizmu i rewolucji. Popiera działania bolszewików. Uważał, że odradzające się państwo Polskie powinno upaść. Polskę powinni odtworzyć robotnicy.
[[KZ_Lulek.jpg|Cytaty o Lulku]]
Antoni Lulek zabrał Cezarego na spotkanie komunistów.  Baryka wysłuchał ich wypowiedzi, częściowo się z nimi zgadzał. Jednak zakwestionował np. to, czy wyniszczony proletariat będzie potrafił ustalić nowy porządek w państwie i nim rządzić. Po spotkaniu Baryka znowu podjął ideologiczną dyskusję z Gajowcem, jednak obaj przedstawili swoje poglądy i żaden z nich nie przekonał drugiego.

Później, Baryka dostał list od Laury Kościenieckiej. Spotkali się i Laura zaznaczyła, że nie może wznowić związku z Cezarym ze względu na jej męża.

W Warszawie wybuchł protest robotników przeciwko zamknięciu fabryki. Cezary dołączył do protestu, wybił się na czoło tłumu i maszerował naprzeciw oddziału żołnierzy. Koniec.



#utwór #obowiązkowy


