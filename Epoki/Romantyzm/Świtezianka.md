Ballada Adama Mickiewicza z cyklu "Ballady i romanse"

Nad jeziorem Świteź spotykają się strzelec i tajemnicza dziewczyna. Młodzieniec pyta ją skąd pochodzi, kim są jej rodzice itp., nie dostaje odpowiedzi. Prosi, aby została z nim, ponieważ ją kocha. Dziewczyna najpierw prosi, aby przysiągł jej wierność, ponieważ nie wierzy mężczyznom:
> Dochowaj, strzelcze, to moja rada:
> Bo kto przysięgę naruszy,
> Ach, biada jemu, za życia biada!
> I biada jego złej duszy!

Strzelec zgadza się i przysięga, a dziewczyna odchodzi. Kiedy bohater wraca do domu, z jeziora pojawia się postać pięknej dziewczyny. Ta zachęca młodzieńca aby został z nią w jeziorze. Po chwili młodzieniec ulega i się zgadza. Kiedy chce pocałować postać z jeziora, poznaje w niej dziewczynę, której przysiągł wierność. Za woda pochłania strzelca razem z dziewczyną. Narrator mówi, że po dziś w jeziorze burzy się woda, cień dziewczyny widoczny jest na jeziorze, a strzelca - pod modrzewiem, świadkiem przysięgi.

Utwór, podobnie jak "[[Rybka]]" i inne utwory Mickiewicza, nawiązuje do ludowych wierzeń i moralności. Pojawia się w nim postać wzorowana na rusałkach, istotach które wg. ludowych legend zamieszkują zbiorniki wodne. Historia zakochanych w "Świteziance" świadczy o ludowym przekonaniu, że każda wina zostanie ukarana, czy to przez ludzi, przez siły nadprzyrodzone, czy w inny sposób.