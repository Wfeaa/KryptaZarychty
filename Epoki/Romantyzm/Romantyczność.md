Utwór Adama Mickiewicza powstały w 1821 r., rozpoczyna cykl "Ballad i romansów".


W pierwszych wersach ludzie dziwią się dziewczynie, która rozmawia z kimś, chociaż przy niej nie ma nikogo. Ona jednak nie słucha, mówi do ducha swojego zmarłego Jasia. Wyraża miłość do Jasieńka, tęskni za nim. Chce umrzeć i dołączyć do niego, ponieważ nie lubi świata, który ją odrzuca.
Kiedy duch znika, ludzie zbierają się i starzec, będący wśród nich, mówi:
> Ufajcie memu oku i szkiełku,
> Nic tu nie widzę dokoła. [...]
> Dziewczyna duby smalone bredzi,
> A gmin rozumowi bluźni

Wtedy narrator wyraża wyższość uczucia dziewczyny nad mądrością starca. Krytykuje jego podejście, podsumowuje słowami:
> Miej serce i patrzaj w serce!


Utwór stanowi dyskusję romantyka z starym pokoleniem i jego oświeceniowymi poglądami. Mickiewicz krytykuje racjonalizm i empiryzm, pokazuje że prawda jest subiektywna - zmysły dziewczyny pokazują co innego niż zmysły starca, dla nich obu ich doświadczenia są prawdą. Określa zdanie mędrca jako "martwe prawdy", romantycy widzą "prawdy żywe". W ostatnim zdaniu autor radzi ludziom, aby kierowali się uczuciami.

Tytuł utworu nawiązuje do artykułu "[[O pismach klasycznych i romantycznych]]" o podobnej tematyce.