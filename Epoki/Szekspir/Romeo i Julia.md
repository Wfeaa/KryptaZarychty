[[KZ_RomeoIJulia.pdf|tekst]]
Dramat autorstwa Williama Szekspira, napisany ok. 1595 r. i wystawiany m.in. w londyńskim The Theatre. Jako część twórczości Szekspira leży na przełomie [[Renesans|renesansu]] i [[Barok|baroku]], ale niektórzy umieszczają go w epoce baroku.
Utwór był oparty na "Tragicznej historii Romea i Julii", poemacie epickim Arthura Brooka, który sam wzorował się na "Historii nowo odkrytej dwojga szlachetnych kochanków". Bohaterowie i miejsce akcji pochodziły z tych utworów.
### Bohaterowie
- Romeo
- Julia - 14-letnia dziewczyna, kochanka Romea
- Monteki - ojciec Romea
- Pani Monteki - matka Romea
- Kapulet - ojciec Julii
- Pani Kapulet - matka Julii
- Merkucjo - przyjaciel Romea
- Benwolio - kuzyn i przyjaciel Romea
- Tybalt - kuzyn Julii
- Parys - młody werończyk szlachetnego rodu, narzeczony Julii
### Streszczenie
Akcja dzieje się w Weronie, we Włoszech.
Z rozmowy Romea z Benwoliem dowiadujemy się, że Romeo jest zakochany w Rozalii, która nie odwzajemnia jego uczuć. Później pani Kapulet sugeruje Julii ślub z Parysem, ale ona nie myśli jeszcze o związku. Jednak kiedy Romeo i Julia spotykają się na balu od razu zakochują się w sobie.
Kiedy Julia dowiaduje się że Romeo jest z rodziny Montekich, od dawna skłóconej z Kapuletami, pomimo tego wyznaje mu miłość. Krótko po tym Marta przekazuje jej wiadomość aby udała się do celi Ojca Laurentego pod pretekstem spowiedzi. Tam Romeo i Julia potajemnie biorą ślub.
Tybalt spotkał na ulicy Merkucja i Benwolia. Zaczęli nieprzyjazną dyskusję, prowokując się obraźliwymi określeniami. Romeo dołączył do rozmowy i na niemiłe komentarze Tybalta odpowiadał spokojnie, ponieważ szanował go jako krewnego. Jednak Merkucjo zaczął pojedynek z Tybaltem i w jego efekcie umarł. Romeo rozgniewany zabiciem jego przyjaciela również zaatakował Tybalta i wygrał. Zaraz po tym pojawił się Książę i skazał Romea na banicję.
Dwa dni przed planowanym ślubem Julii z Parysem, Ojciec Laurenty radzi Julii aby udawała chęć wzięcia ślubu, a następnie wypiła napój, który jej wręcza. Ma on uśpić ją na 42 godziny tak, żeby nie było po niej widać oznak życia. Wtedy, kiedy rodzina wyprawi jej pogrzeb, zjawi się Romeo. Wezmą należyty ślub i wyjadą razem do Mantui.
Z początku plan przebiegał pomyślnie, ale posłaniec Ojca Laurentego, który miał poinformować Romea o jego planie, został zamknięty w domu pod podejrzeniem zarazy.
Romeo kupuje truciznę i udaje się do grobowca Julii aby tam odebrać sobie życie. Na miejscu spotyka Parysa, który zaczyna pojedynek, przegrywa i umiera. Romeo składa go w grobowcu a następnie sam zażywa truciznę.
Kiedy Julia się budzi, dowiaduje się od Ojca Laurentego o śmierci Romea i, zaraz po wyjściu kapłana z grobowca, przebija się sztyletem Romea.




Ojciec Laurenty przez cały utwór wielokrotnie komentuje zaszłe sytuacje - Pochwala związek Romea z Julią jednocześnie potępiając jego miłość do Rozalii. Kiedy Romeo zostaje skazany, kapłan krytykuje jego czyn ale radzi mu znieść ten los i nie popełniać samobójstwa. Krytykuje również plan ślubu Parysa z Julią gdyż jest on pośpieszny a Parys nie zna dobrze swojej narzeczonej.