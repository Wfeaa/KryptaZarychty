[[KZ_oPowstawaniuGatunkow.jpg|Praca]] Karola Darwina przedstawiająca założenia teorii ewolucji.

Darwin pisze, że w naturze zachodzą procesy, których **nie zauważamy**: 
Zwierzęta stale "niszczą życie" innych zwierząt, ponieważ konkurują między sobą i żywią się sobą nawzajem

Tłumaczy proces doboru naturalnego; Kiedy w jakimś miejscu powstaje niedobór populacji jakiegoś gatunku, np. kiedy ten nie jest przystosowany do zmian klimatu, jego rolę zajmą inne osobniki. W otwartym układzie pojawią się osobniki z zewnątrz, a w zamkniętych drobne zmiany, które pomagają organizmom przetrwać w nowym środowisku, będą  zachowywane i rozprzestrzeniane.

### Walka o byt
Darwin definiuje walkę o byt jako wiele różnych stosunków między organizmami, a także ich środowiskiem, od których zależy ich przetrwanie i wydanie na świat potomstwa. Jako przykłady podaje:
- Psy walczące o jedzenie
- Roślina walcząca z suszą
- Roślina walcząca z innymi, które wypełniają przestrzeń, na której ta wydaje nasiona
- Siewki jemioły na jednej gałęzi walczące między sobą
- Jemioła walcząca z innymi roślinami owocnymi o roznoszenie nasion przez ptaki
Ta definicja jest bardzo obszerna, obejmuje wiele mechanizmów konkurencji i adaptacji w naturze.

Każdy gatunek rozmnaża się i stale tworzy potomstwo, a dany obszar jest w stanie wyżywić skończoną liczbę osobników; oznacza to, że w miarę rodzenia się nowych organizmów, inne muszą umierać w skutek walki z członkami tego samego lub innego gatunku albo czynników środowiskowych. To prowadzi do ciągłej walki o byt.

Darwin opisuje również dobór płciowy. Działa podobnie do doboru naturalnego - osobniki o cechach, które dają im przewagę nad członkami tej samej płci tego samego gatunku, będą się częściej rozmnażać, więc te cechy przetrwają. Różnica polega na tym, że w przypadku doboru naturalnego niedostosowane osobniki czeka śmierć, a tutaj tylko brak potomstwa, więc dobór płciowy jest mniej surowy. Dobór płciowy prowadzi do wykształcenia się różnic między osobnikami różnej płci tego samego gatunku.


Mechanizmy walki o byt z innymi organizmami i środowiskiem są wszechobecne, dlatego można je zauważyć w literaturze i kulturze. Są szczególnie widoczne w literaturze naturalistycznej, np. [[Chłopi|"Chłopach"]] Reymonta.



#kontekst #nieobowiązkowy