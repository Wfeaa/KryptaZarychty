[[KZ_CampoDiFiori.pdf|Wiersz]] Czesława Miłosza, napisany w 1943 r.

Podmiot liryczny opowiada o placu Campo di Fiori w Rzymie. W XVI w. Rzym był światowym centrum kultury, religii, ekonomii. Wtedy, na tym placu, Giordano Bruno został spalony na stosie za swoje poglądy dotyczące astronomii, ponieważ były wbrew kościołowi. 
Podmiot liryczny opisuje dzień spalenia Bruna - tłum zaciekawiony zdarzeniem krótko po jego końcu wrócił do codziennych spraw. Opisuje dostatek, szczęście - kosze oliwek i cytryn, wino. 
Podmiot tworzy analogię między gapiami na placu Campo di Fiori a mieszkańcami Warszawy podczas likwidacji getta. Mieszkańcy za murem wesoło rozmawiali, słuchali skocznej muzyki, bawili się na karuzeli. Podmiot zwraca uwagę na wiatr z płonących domów w getcie, który za murem rozwiewał suknie dziewczyn.
Podmiot sugeruje różne morały tego wiersza - obojętność ludzi wobec tragedii lub przemijalność ludzkiego życia, ale sam zwraca uwagę na **samotność umierających**.
> Ja jednak wtedy myślałem 
> O samotności ginących.
> O tym, że kiedy Giordano 
> Wstępował na rusztowanie,
> Nie znalazł w ludzkim języku 
> Ani jednego wyrazu,
> Aby nim ludzkość pożegnać,
> Tę ludzkość, która zostaje

Na koniec zaznacza uniwersalizm i powtarzalność sytuacji. Ginący, tacy jak Giordano Bruno, są odmienni od innych ludzi, nie dzielą z nimi zrozumiałego języka, jest im bliżej do świata metafizycznego.
Zaznacza, że przez oddzielenie ludzi od tych ginących ich śmierć staje się legendą, a ich sytuacja się wciąż powtarza.