Autor - George Orwell
Czas akcji - rok 1984 (sic.)
### Nowomowa
Syme pisał słownik, tworzył nowy język który miał być stopniowo wprowadzany. Miał usunąć z języka wiele słów.
> My niszczymy słowa. Setkami, i to dzień w dzień! **Redukujemy** język, plewimy ze wszystkiego, co zbędne.

Zajmuje się przymiotnikami, usuwa je aby utrudnić opisywanie rzeczywistości.

Ograniczenie różnorodności przymiotników zmusza do prostego, prymitywnego postrzegania i przedstawiania świata.

Język służy wartościowaniu, jest używany do opisywania systemu wartości. Człowiek posługuje się fundamentalnymi pojęciami dobra i zła. Twórcy nowomowy postanowili usunąć słowo "zły" i jego synonimy, zamieniając je słowem "bezdobry". Usunęli również wyższe przymiotniki wartościujące na rzecz "plusdobry", "dwaplusdobry" itp.
Taki zredukowany język staje się **nudny**, przez co ludzie nie chcą rozmawiać.
> Czy nie rozumiesz, że nadrzędnym celem nowomowy jest zawężenie zakresu myślenia? W końcu doprowadzimy do tego, że myślozbrodnia stanie się fizycznie niemożliwa, gdyż zabraknie słów, żeby ją popełnić.

> Tego, co my rozumiemy jako myślenie, nie będzie w ogóle. Ortodoksyjność oznacza niemyślenie, brak potrzeby myślenia. Ortodoksyjność to nieświadomość.

Twórcy nowomowy chcieli zwalczyć myślenie, czyli: podważanie, kontestację, analizę itd.

### Mieszkanie Winstona
Przestrzeń opisana we fragmencie (początek, pierwsze akapity) jest zaniedbana, ciasna, ludzie oszczędzają na wycieraczkach, na prądzie, ale nie na plakatach. Na wielkich plakatach widnieje twarz z napisem: **WIELKI BRAT PATRZY**. Winston Smith jest równie zaniedbany (w wieku 39 lat ledwo wchodzi po schodach) co **Blok Zwycięstwa**, w którym mieszka. W jego mieszkaniu znajduje się urządzenie, które można ściszyć, ale nie wyłączyć. Świadczy ono o ciągłej indoktrynacji i inwigilacji obywateli, bez przerw.
Z okna mieszkania widać hasła partii wymalowane na gmachu Ministerstwa Prawdy:
> WOJNA TO POKÓJ
> WOLNOŚĆ TO NIEWOLA
> IGNORANCJA TO SIŁA

### System społeczny
W społeczeństwie przedstawionym w powieści funkcjonuje totalitaryzm - obywatele są zawsze monitorowani, kontrolowani i nie mogą uciec od propagandy. Policja patroluje miasto za pomocą helikopterów.

W Londynie funkcjonowały cztery ministerstwa:
- Prawdy, od propagandy
- Miłości, od porządku
- Pokoju, od wojny
- Obfitości, od gospodarki.
Te nazwy są luźno związane z ich funkcjami, ale kojarzą się pozytywnie. Obywatele chcą żyć w społeczeństwie prawdy, miłości, pokoju i obfitości.

Relacja państwa z obywatelami jest kreowana na wzór relacji rodzica z dziećmi. Państwo wychowuje ludzi, uczy ich wartości, zapewnia im bezpieczeństwo. Wielki Brat troszczy się o "rodzinę".

Funkcjonuje podział na proli i członków partii, ci dzielą się na członków partii wewnętrznej i zewnętrznej.

System istnieje tak długo, że wielu obywateli (w tym Winston) nie pamięta i nie potrafi sobie wyobrazić świata przed jego powstaniem.
### Ewaporowanie i wróg systemu
Ewaporowanie polegało na wymazaniu wszelkich dowodów na istnieniu danej osoby i egzekucji (w domyśle). Kara gorsza niż kara śmierci. Ewaporacja zapobiega sytuacji, gdzie osoba ukarana śmiercią za sprzeciw staje się wzorem uznawanym za poświęcenie.
Mówienie o osobach ewaporowanych również groziło ewaporacją.

Ewaporacja może być analogią do postępowania zarówno nazistów wobec Żydów ("U nas w Auschwitzu", itp.) jak i sowietów wobec Polaków ("Guziki"). Różnica polega na tym, że w Roku 1984 ewaporacja jest skuteczna, a jej rzeczywiste odpowiedniki nie były w pełni skuteczne - została pamięć po zabitych.
### Myślozbrodnia
Myślozbrodnia to myślenie niezgodnie z ideami partii. Za myślozbrodnię również groziła ewaporacja, bez wyroku, w nocy.
**Dwójmyślenie** oznacza wierzenie w dwa sprzeczne poglądy. Była to zdolność konieczna dla obywateli Oceanii. Konieczność jest widoczna np. w samych hasłach partii.
### Prole
[[KZ_Prole.jpg|Awantura o garnki]] \[[[KZ_Prole2.jpg|cz. 2]]\]świadczy o prostocie działań proli. Winston mówi, że nadzieja istnieje jedynie w prolach. Jest tak ponieważ prole nie są tak silnie kontrolowani jak ludzie partii. Jenak prole nie zainicjują buntu bo zajmują się prostymi, podstawowymi sprawami, większość wcale nie myśli o polityce, a ci, którzy myślą, nie są zjednoczeni i skoordynowani.
### Inne
Goldstein istnieje jako wróg, który jest konieczny dla funkcjonowania każdego systemu. Nienawiść wobec takiego wroga łączy wszystkich jego przeciwników.
### Winston i Julia
Imię bohaterki można interpretować jako nawiązanie do "Romea i Julii" Szekspira.

Kiedy Winston spotyka Julię blisko sklepu, w którym kupił szklany przycisk, przychodzi mu ma myśl żeby znaleźć ją w odludnym miejscu i zabić ją kamieniem. Winston widzi Julię jako wzorowego członka partii i ligi antyseksualnej. Chce popełnić akt buntu wobec systemu, Julia byłaby jego przedmiotem.

Czym była relacja Winstona z Julią?
1. Polityczna akcja, bunt wobec W. B. - oboje nienawidzili systemu, który, m.in. walczył z miłością, cielesnością, więc okazywanie jej było wyrazem oporu.
2. Miłość wypaczona przez system - Winston naprawdę kochał Julię z odwzajemnieniem, ale nie mogli otwarcie tego wyrażać, żyli w ciągłym strachu, niepewności, ukrywali się.
3. Miłość dla Winstona, ale nie dla Julii - dla Winstona miłość była ważna, żona go opuściła. Julia współżyła z wieloma mężczyznami, zazwyczaj nie z miłości, co świadczy o innej roli miłości w jej życiu.

Julia potrafiła żyć w świecie Angsocu, umiała udawać ortodoksyjnego członka partii, jednocześnie działając wbrew systemowi kiedy to przynosiło jej korzyści.